<!DOCTYPE HTML>
<html lang="en">
  <head>
    <meta charset="UTF-8">
    <title>唐詩兩首</title>
  </head>
  <body>
    <div class="box-poem">
      <ul class="poem-info">
        <li>詩名: 宮詞</li>
        <li>作者: 白居易</li>
        <li>詩體: 七言絕句</li>
        <li>詩文: ( 押 庚 韻)</li>
      </ul>
      <div class="poem">
        <p>淚 盡 羅 巾 夢 不 成，夜 深 前 殿 按 歌 聲。<br />
          紅 顏 未 老 恩 先 斷，斜 倚 薰 籠 坐 到 明。</p>
      </div>
    </div>
    <div class="box-poem">
      <ul class="box-poem">
        <li>詩名: 佳人</li>
        <li>作者: 杜甫</li>
        <li>詩體: 五言古詩</li>
      </ul>
      <p class="poem">
        絕 代 有 佳 人 ，    　幽 居 在 空 谷 。<br />
        自 云 良 家 子 ，    　零 落 依 草 木 。<br />
        關 中 昔 喪 亂 ，    　兄 弟 遭 殺 戮 。<br />
        官 高 何 足 論 ，    　不 得 收 骨 肉 。<br />
        世 情 惡 衰 歇 ，    　萬 事 隨 轉 燭 。<br />
        夫 婿 輕 薄 兒 ，    　新 人 美 如 玉 。<br />
        合 昏 尚 知 時 ，    　鴛 鴦 不 獨 宿 。<br />
        但 見 新 人 笑 ，    　那 聞 舊 人 哭 。<br />
        在 山 泉 水 清 ，    　出 山 泉 水 濁 。<br />
        侍 婢 賣 珠 迴 ，    　牽 蘿 補 茅 屋 。<br />
        摘 花 不 插 髮 ，    　采 柏 動 盈 掬 。<br />
        天 寒 翠 袖 薄 ，    　日 暮 倚 修 竹 。<br />
      </p>
    </div>
  </body>
</html>
